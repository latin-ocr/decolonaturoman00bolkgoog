75

Pleraque quae tradita sunt de jurisdictione inter colonos
pertinent ad possessiones imperatorias et fiscales Supra de-

monstratum est has non partem effecisse ullius municipii; .

stabant igitur extra Jurisdictionem municipalem. Jurisdictio
inter eos penes magistratus erat et praecipue exercebatur a
procuratore, quippe qui imperatoris locum obtineret. Constan-
tinus statuit lites quas coloni dominici et patrimoniales
haberent inter se dijudicandas esse rationali summae rei ¹).

 

dente): talem esse super redituum vel publicarum functionum praestatione
formam censemuS, ut, si tales coloni, quales supra diximus, idoneum fidejus·
sorum totius summae quae ab his dependitur praestiterint, quod omnes
reditus sine ulla procrastinatione, si melior causa dominorum judicetur,
eis restituent, et talis fidejussor per triennium accipiatur eoque impleto
iterum renovetur, coloni in medio nullo modo super reditibus a dominisinquie·
tentur. Sin autem hoc coloni minime facere voluerint vel potuerint, tunc idem
reditus per officium judicis annui exigantur per solita tempora, in quae etiam
dominis dependebantur, et deponantur in aede sacra, id estin cimeliarchio
civitatis, sub qua possessio sita est, vel si localis ecclesia ad susceptionem
pecuniarum ‘idonea non sit, in metropolitana ecclesia, ut remaneant cum
omni cautela et post plenissimam definitionem vel dominis dentur vel
colonis restituantur. Sin autem reditus non in aur0, sedin specieb'us
inferuntur, vel in totum vel ex parte, interim per officium judicis fructus
vendantur et pretia eorum secundum praedictum modum deponantur.
Haec de reditibus definientes ad publicas transeamus functiones Et si
quidem coloni more solito eas dependant, ipsi maneant in pristina consue·
tudine, nullo praejudicio dominis generando, qui et quiescentibus colonis
et non contradicentibus ad publicum tributarias functiones minime infe·
rebant. Sin autem moris erat dominos totam summam accipere et ex ea
partem quidem in publicas vertere functiones, partem autemin suos reditus
habere, tunc, si quidem fidejussor a colonis detur, eundem fideJussorem
dominis sine praejudicio litis tantam summam inferre, quantam tributa
publica faciunt, ut a dominis publicis rationibus, persolvatur; nullo ex hoc
colonis praejudicio generando. Super reditibus enim domini fidejussore
flant contenti. Sin autern fideiussione cessante ad sequestrationem res
veniat- et pecuniae deponantur, ex eorum summa tantam jndicis separare,
quanta ad publicas sufficiat functioneS, et eam disponere dominum accipere,
quatenus ipse eam peisolvens publicas accipiat securitates: reliqua quan-
titate, quae in reditus puros remanet, in tuto collocanda et litis terminum
expectante: nullo praejudicio sive colonis sive dominis ex hujusmodi fide·
jussione vel sequestratione vel publicarum functionum solutione generando:
sed omni causa in suspenso manente, donec judicialis sententia, quae de
toto negotio procedit, omnem rem aperiat et ostendat, quis dominus terrae
constitutus est et ad quem publicarum functionem securitas debet in
posterum fieri, seu reditus vel pervenire vel permanere.

¹) L. 7. C. J. 111. 26. ad Bulephorum rationalem summae rei. Dominicis

