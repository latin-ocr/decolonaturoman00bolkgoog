20

condicionem liberorum ex huJusmodi matrimoniis susceptorum
moderantur, hoc interdictum nequaquam severe servatum esse.
In postera lege Justininianus propositum suum accuratius
enucleavit; enuntiavit enim illam beneficam legem de libertate
eorum, qui ex matre libera et adscripticio suscepti essent, minime
in praeteritum quoque valere; quicunque nati essent ante hanc
legem (L. 24. C. J. XI. 48) promulgatam, statuto antiquae con-
stitutionis obnoxii manerent ¹); ex quo etiam apparet illam
innovationem fuisse J ustiniani.

Postea autem ipse illam libertatem denuo magnopere coer·
cuit; quandoquidem etiam liberi colonorum praedio ligati
manebant, ferri non potuit eos, qui ex adscripticio nati essent,
prorsus liberos fieri. Idcirco statuit ut qui ex libera matre et
adscripticio suscepti essent, liberi quidem manerent, aeque ac
mater, et peculium suum servarent — quod ut infra videbimus
minime valebat de adscripticiis — nihilo secius eis non liceret

 

neque nuptiae sunt quod factum est, nec oblatio dotis nec antenuptialis
donationis, sed pura facti mali correctio. Sic itaque matrimonia dissolvuntur
viventibus adhuc his, qui ea contraxerunt et pecuniariae poenae circa
dotem et sponsalitiam paene consistunt donationem.

¹) Nov, Just. LIV. Praef. In quadam nostrarum constitutionum nihil
obscuritatis habente motae sunt quaestiones ab aliquibus ex studio et ad
suam intentionem obscuritatem ei introducentibus. Cum enim libertatis
amatores simus, nuper posuimus legem, ut non secundum antiquitatem,
si ex adscripticia et libera persona processerit suboles, omnino eam sequi
adscripticiam fortunam, sed secundum servilis fortunae observationem, sic
etiam super adscripticiis putari, et secundum ventris statum etiam ejus qui
nascitur considerari fortunam. Ex libera namque matre procedere servilem
partum nostra benefaciens noluit lex; quoniam diximus in lege, si quidam·
coniuncti sunt mulieribus sive etiam conJ'uncti fuerint, et filii procreantur,
ita legem in his qui procreantur valere. Quidam autem sic fatue aut callide
interpretari nisi sunt legem, ut etiam si ante constitutionem nati sunt
aliqui, vel si valde sint senes, putent eos liberari tamquam enim modo natos et
non longe praecedentes legem; cum utique nos hunc habuerimus intellec·
tum, ut si cohaerent jam quidam uxoribus et post. legem filii procreati
essent, aut non cohaerent quidem, postea vero nuptiae fierent, post legem
nati haberent ex lege datam libertatem. Cap. 1. Ne igitur liceat artibus uti
et malignari et possessionum nocere dominis talibus interpretationibuS,
propterea sancimus omnes qui nati sunt a tempore legis, hos solutos esse
adscripticia fortuna, si ex liberis nascantur matribuS, omne praeteritum
antiquae servandum legi. ⁴

