173

effecerunt ut novum institutum celerius et simili ratione adhi-
beretur, ut primum aliquo loco apparuit quam quaestuosum
et utile esset. Itaque puto in saltibus imperatoriis adhaerentiam
ortam quidem non esse, sed eos imprimis id perfecisse, ut celerius
longe lateque in usum cotidianum reciperetur.

Postremo loco unum etiam momentum animadverti debet, quod
viam, qua ab libertate ad adhaerentiam descensum est, pate-
fecisse potest. Inopia operariorum consilium ceperant possessores
ut servos rusticos quasi colonos collocarent. Cum alioquin hi
servi sub custode quodam, ex ipsorum medio electo, decuriatim
solum exercerent et, prout necessarium erat, ab uno agro ad
alium transibant, nunc parti eorum, servis adscriptis, propria
villa et proprius ager dabantur, quam unacum familia colerent3
quo factum est ut servi, necessitate quadam oeconomica in
multo meliorem condicionem redigerentur ¹). Ε contrario autem
ita discrimen inter servos et ,colonos exiguum fiebat; aliquot
saeculis post, in epistulis Gregorii papae, omnino tamquam
pares nominantur 2).ἢ Itaque hoc juris deminutione, qualis erat
ademptio libertatis recedendi, status colonorum deterior quidem
factus est, sed in vita cotidiana commutatio fortasse non omni·
bus conspicua videbatur. Hac sola ratione generali et indirecta,
quantum equidem video, servorum condicio cum colonatus ori·
gine cohaesisse potest. —

Quomodo igitur adhaerentia sit orta atque Jus colonatus
constitutum hisce verbis potest comprehendi. In ingentibus lati-
fundiis maJor pars agrorum, omnes fere propinqui, ab ipsa
villa remoti, colonis locabantur. Duas ob causas possessores

 

¹) Servos quoque a liberis suis dividi J ustinianus vetabat. L. 11. C. J.
111. 38: Possessionum divisiones sic fieri oportet, ut integra apud succes·
sorem unumquemque servorum vel colonorum adscripticiae condicionis seu
inquilinorum proxima agnatio vel adfinitas permaneret. Quis enim ferat
liberos a parentibus, a fratribus sorowz, a viris conjuges segregari? Igitur
si qui dissociata in jus diversum mancipia vel colonos traxerint, in unum
eadem redigere cogantur. — Notatu dignum est eundem imperatorem
„inhumanum” putavisse „terram quae ab initio adscripticios habebat suis
quodammodo membris defraudari et colonos in aliis terris demorantes
dominos terrae maximus damnis afficere.” (L. 23. C. J. XI. 48).

¹) KowAnnwsKY, Die oeconomische Entwicklung Europas. Ι. p. 29.

