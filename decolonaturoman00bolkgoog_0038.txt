16

si numerus impar esset mater eum qui superesset acciperet ¹).
3. Exstant, ut infra fusius enarrabitur, compluria genera colono·
rum inter se diversa: erant qui nullo vocabulo adjecto coloni
vocabantur, juxta quos eiusdem fere generis inquilini sunt nomi-
nandi; deinde autem horum utrique adscripticii esse poterant.
Necesse igitur est leges fuisse qui decernerent qua condicione
essent liberi ex hujusmodi promiscuis matrimoniis nati. De quibus
tamen perpaucae sunt traditae. Cognovimus ex constitutione qua·
dam Arcadii et Honorii eos liberos quorum parentes coloni et inqui-
lini essent, sive uterque eorum censitus (i.e. adscripticius) esset
sive neuter, statum paternum sequi debuisse ²). Et Zeno imperator,
quum moderaretur proprietatem eorum liberorum qui ex colonis
privatis et dominicis nati essent, graviter addidit de liberis ex
adscripticiis et colonabus liberis velex adscripticiis mulieribus et
colonis dominicis natis antiquas leges semper valere ³) ; in qua re
fortasse spectavit ad supra memoratam constitutionem.

 

¹) Nov. Just. CLXII. Cap. 3. Non abs re autem nobis visum est illud
quoque in quaestionem vocatum decisione nostra dignari. Nam si adscrip-
ticia mulier cum adscripticio aliquo qui ad alium pertineat inierit, de prole
quaesitum est, si liberi ex iis nascantur, utrum ad dominum viri an ad·
dominum mulieris prolem pertinere conveniat. Sancirnus igitur, ut si quis
ejusmodi fiat et diversorum dominorum adscripticii inter se coeant, quan·
doquidem condicio eorum in controversia posita non est, cum venter non
sit liber, nati quidem adscripticii sint, nec tamen rem omnem dabimus
neque domino eJus; sed si quidem unus natus sit filius, venter semini
praeferatur sitque quod natum est domini matriS, sin autem duo forte sint
liberi, ambo dividantur electione per sortem facta, si vero impar sit numerus
liberorum, id quod redundat sinus matris retineat, ut si tres sint, duo
quidem sint matris unus vero patris, et rursus si quinque, tres ex natis
domini matris et duo patris, Ac secundum hanc incrementi rationem
numerus procedat, ut quod aequaliter dividi potest ex aequo tribuat, quod
autem superat, quod quidem etiam gratius est, id matri tribuat. Hanc enirn
majore studio dignari oportet, quae et parturierit et pepererit et nutrierit,
quam eum qui subsicivum voluptatis opus filii procreationem effecit.

²) L. 13. C. J. XI. 48. Definimus, ut inter inquilinos colonosve, quorum
quantum ad originem pertinet vindicandam indiscreta eademque paene
videtur esse condici0‚ licet sit discrimen in nomine, suscepti liberi, vel
utroque vel neutro parente consite, statum paternae condicionis agnoscant.

⁸) L. 1. ἓ 1. C. J. XI. 69. Sin autem adscripticius vel servus alienus
colonam vel ancillam dominicam ducat uxorem vel adscripticia vel ancilla
colono vel servo nubat dominico et ex huiusmodi conjunctionibus nati ι
‚sunt liberi, legum veterum j us tenere sancimus,

