174

hanc rationem inibant: ut agri alioquin inculti mercedem redde-
rent, et simul ut nullo pretio operarios haberent ipsorum villae,
in qua coloni operas suas et juga praebere debebant. Merces
plerumque pendebatur in rebus naturalibuS, certa quadam parte
fructuum, valebat igitur locatio partiaria, quae medium tenet inter
locationem et laborem mercennarium. LexlocationiS, qua utraque
pars obstricta esset, deerat; in hujus locum subierat lex
saltus, a domino tantum renuntiata, cui coloni ipso incolatu
obnoxii fiebant. Itaque condicio eorum non erat ordinata,
quamquam iis facultas manebat recedendi. Quoniam autem
contra dominos praepotentes haud multum valebant, illa
libertaS, ut hodie dicimus: theoretica, parum iis proderat. Si
forte rebelles fiebant, ope militum domabantur. Quin hi milites
etiam opem suam tulerint, ut coloni, si aufugerant, reducerent,
vix dubium videtur. Num jnre quodam possessores milites
arcessere potuerint, pro certo dicere nequimus. Lex sane disertis
verbis eos vetabat colonos suos post tempus finitum retinere3
quae lex medio fere -saeculi tertii adhuc valebat. Sed talem
legem possessores facile eludere poterant, cum in lege saltus
constituerent locationem vel potius incolatum perpetuum esse.
Eo modo auxilium rei publicae ejusque militum invocare pote·
rant ut contractum privatum tuerentur; quod si factum esset,
minime mire se haberet. Postremo autem respublica vel potius
imperator, quod illis temporibus fere idem est, ut' reditus prae·
diorum fiscalium atque vectigalium certiores haberet, statum,
qui in usu cotidiano jam erat inveteratuS, - debilibus colonis
non jam potentia erat simulata, illa libertate utendi — lege
sanxit et confirmavit. Quod fortasse sub hac specie juris
factum est: coloni incolae erant saltus, qui municipii loco erat,
itaque originis muneribus erant obnoxii3 quae regula ita pro-
ferebatur, ut iis omnino interdiceretur ne praedium suum
relinquerent. Postea demum quasi fundamentum hujus inter·
dictionis jactum est, quum lex proclamaret ut colonis in perpe-
tuum solo, cui nati essent, astricti manerent. —

Apparet igitur colonatus ortum et constitutum esse in saltibus
exemptis. Ibi colonia partiaria solita erat; ibi duplex erat illa

