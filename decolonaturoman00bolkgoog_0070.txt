48

uxoris et liberorum ita vocantur 1); in universum eorum qui
non sui juris sunt.

Peculium illud duplicis generis est; constat enim aut· reditu
agrorum quos colendos susceperunt, scilicet deductione facta
mercedis et tributorum3 aut terra ipsa.

Ad primum spectatur si fugitivi jubentur reduci cum omni
peculio‘ suo 2). .

Notatu dignius est quod secundo loco dicebatur, nempe colonos
etiam terram possidere posse. Incipiamus eos locos enumerare
in quibus talis possessionis mentio fit. L. 4. C.J. XI. 48 statuit
ut domini„ tributa colonorum suorum praestare debeant, nisi

 

ι) Ε. g: L. 13. C. J. ΙΙΙ. 36. Certum est liberorum peculia post mortem
patris in hereditate dividenda ad communionem esse revocanda. Cf. contra
L. 182. de verborum significatione. Dig. L. 16. Pater familias liber peculium
non potest habere quemadmodum nec servus bona.

²) L. 1. ξ 2. C. Th. V. 10. Quod si forte ipse (sc. originarius), de cujus pro·
prietate certatur, fatali sorte consumptus est, ejus posteritatem agrorum
juri cum omni peculio atque mercedibus, velut eo superstite qui decessit,
celeri Jubemus executione revocari. — Quando in tali re sermo esse potue-
rit de mercede effici posse credo ex L. 8. C. J. XI. 48: Omnes profugi in
alieno latebras collocantes cum emolumentis tributariiS, salva tamen mode·
ratione, revocentur, scilicet ut si, apud quos homines reperiuntur, alienos
esse noverant fugitivos et profugis in lucrum suum u.i sunt, hoc est sive
excoluerunt agros fructibus dominis profuturos sive aliqua ab isdem sibi
injuncta novaverunt nec mercedem laboris debitam consecuti sunt, abillis
tributa quae publicis perierunt functionibus exigantur. Ceterum si occul·
tato eo profugi, quod alieni esse videntur, quasi sui arbitrii ac liberi apud
aliquem se collocaverunt aut excolentes terras partem fructuum pro solo
debitam dominis praestiterunt cetera proprio peculio rese1·vante8,vel quibus·
cumque operis impensis mercedem placitam consecuti sunt, ab ipsis pro·
fugis quaecumque debentur exigantur: nam manifestum est privat-um jam
esse contractum. — Quae voluerit haec lex, quam Lao (Die capitatio humana
und die cap. plebeja p. 114-124) comparando cum L. 23. C. J. X. 1. 48.
valde perplexe interpretari conatur, quantum vide0, huc fere redit: si deten-
tator est mala fide, i. e. si optime scit se colonum fugitivum detinere, poena
dignus est atque indemnitas ab eo repeti potest; malam ejus fidem coar·
guit id quod eum tanquam colonum tractat atque igitur mercedem non
pendit. Si contra bona fide est, i. e. si putat rem sibi esse cum homine
libem, non ie, sed ipse fugitivus poenae obnoxius est ; ejus bona fides appa·
ret ex eo quod colono tamquam libero operario utitur atque igitur ei mer·
cedem pendit. Mercedem igitur is fugitivus accipit qui pro libero se proba·
vit atque eo modo se locavit.

