177

vera factum esse ex eo apparet, quod lex promulgari debuit,
quae disertis verbis possessoribus interdixit ne ita agerent,
quamquam tale quid sane ipso adhaerentiae principio exclusum
esse debuit. Lex huiusmodi est: „Cognovimus a nonnullis, qui
patrimoniales fundos meruerunt, colonos antiquissimos proturbari
atque in eorum locum vel servos proprios vel alios colonos
subrogari. Edicti itaque hujus auctoritate sancimus eos qui
deinceps huJusmodi aliquid crediderint attemptandum iisdem
possessionibus esse privandos'’ 1).

Haec quoque sententia, secundum quam colonatus ‚iuris receptio
publica facta esse putatur colonis non sentientibUS, quandoquidem
ea statuS, qui Jam diu erat, sanciebatur tantum, falsa habenda est,
etiamsi hic re vera non deterior esset factus. Supra Jam observa·
tum est longo illo et pertinaci certamine, quod possessores gesse-
runt ut adhaerentiam assequerentur, dum tandem imperatores ab
eorum parte consisterent, haud dubium relictum esse utrasque
partes magnopere conscios sibi fuisse quae res ageretur. Atque
certissime amissionem libertatis recedendi a colonis sensam esse,
apparet etiam ex verbis quibusdam a jurisconsulto exclamatis:
„nihil enim a specie servientium differunt quibus facultas non
datur recedendi” 2).

Etiam de statu colonorum sat multa tradita sunt ex quibus
,iudicium aequalium de eo cognoscere possumus. Ipsi jam saeculo

 

ι) L. 3. C. J. XI. 63. Alia res fortasse colonis utilitatem attulit: eodem
fere tempore, quo adhaerentia lege est sancta, Constantinus mercedem
colonorum in perpetuum constituit, iisque potestatem dedit ut dominos
suos superexactionis reos facerent. L. 1. C. J. XI. 50: Quisquis colonus plus
a domino exigitur, quam ante consueverat et quam in anterioribus tempo·
ribus exactus est, adeat judicem, cujus primum poterit habere praesentiam,
et facinus comprobet, ut ille, qui convincitur amplius postulare, quam
accipere consueverat, hoc facere in posterum prohibeatur, prius reddito
quod superexactione perpetrata noscitur extorsisse. — Cf. L. 4. C.J .1V.62.
—· L. 23. ἓ 2. C. J. XI. 48. caveant autem possessionum domini, inquibus
tales coloni constituti sunt, aliquam innovationem vel violentiam eis inferre.
Si hoc enim approbatum fuerit et per jndicem pronuntiatum, ipse provin-
ciae moderator, in qua aliquid tale fuerit perpetratum, omnimodo provideat
et laesionem, si qua subsecuta est, eis resarcire et veterem consuetudinem
iu reditibus praestandis eis observare: nulla nec tunc licentia concedenda
colonis fundum ubi commorantur relinquere. Vide etiam p. 70.

¹) L. 2. Dig. XLIII. 29.

12

