86

111 agris collocatorum, et legitimae quidem coram magistratu
aut promagistratu peractae, quibus hi non Latini Juniani, sed
cives Romani fierent, quamvis molestae fuisse debeant dominis,
cogitari sane possunt in his servis non minus quam in ceteriS.
Sed eJusmodi rei, quam omnes domini toto imperio Romano
fere eodem tempore et libero ipsorum arbitrio peregissent
necesse esset, ne unum quidem exemplum, quantum sci0,tradi·
tum extat. Saepissime quidem — et hoc fortasse nonnullos
ad falsam conclusionem induxit - servi a dominis suis collo-
cati sunt quasi coloni ¹), sed hanc ob rem minime fiebant coloni.
Nullo modo apparet tales homines desiisse servos esse, quamvis
meliore condicione sine dubio uterentur 2). Sed fac tale quid
semel iterumque accidisse, usum hunc vulgatum fuisse parum
probabile videtur. Nam praeterquam quod aliquid saltem tra·
ditum esse expectaveriS, praesertim difficile dictu videtur
quid tandem commodi possessores tali manumissione appetive-
rint et consecuti fuerint. Nam quod in servis urbanis intellegi
potest, dominos ad eos manumittendos magnifica quadam libe·
ralitate et mera luxuria adductos esse, id in servos rusticos
cadere non potest, praesertim in nota illa inopia operarum
agrestium.

Altera autem est quaestio, quae, ut dixi, cum prima saepe
confunditur, num hujnsmodi manumissiones, etiamsi acciderint,
cohaereant cum colonatus origine, i. e. num omnes coloni fuerint
libertini, num colonatus ex manumissione sola potuerit acquiri et
fuerit peculiare genus libertinitatis. Id autem longe aliter se
habere constat. Prorsus nullus locus laudari potest ex quo appareat
colonOS, de quibus agitur, antequam coloni facti essent, servos
fuisse. Immo cum colonatus in Palaestinam induceretur, coloni
liberi fuerunt qui dicebantur posthac solo adstricti fore 3). Falsum

 

¹) L. 12. 5 3. Dig. XXXIII. 7. Quaeritur, an servus„ qui quasi colonus in agro
erat, instrumento legato contineatur. — Eadem opponuntur in L. 16. Dig. XV.3.
Ceteroquin vide Fusrm. nn ConLAnons, l. c. Chap. IV. Des tenures serviles
²) Wsssna, Rom. Agrargeschichte. p. 249. adn. Sobald der Sklave aus der
villa rustica heraus in ein eigenes Haus gesetzt winde, muszte er gleichartig

mit den Kolonen behandelt werden.
⁸) L. 1. C. J. XI. 51.

