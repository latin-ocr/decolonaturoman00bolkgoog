106

caeteris rebuS, tum maxime in hominibus, Atque hi vel colom·
vel servi sunt, soluti aut vincti. Comiter agat cum coloniS,
facilemque se praebeat, et avarius opus exigat quam pen-
siones} quoniam et minus id offendit et tamen in ‘universum
magis prodest. Nam ubi sedulo colitur ager, plerumque com·
pendium, nunquam (nisi si caeli major vis aut praedonis incessit)
detrimentum affert, eoque remissionem colonus petere non audet.
Sed nec dominus in unaquaque re, cui colonum obligaverit,
tenax esse juris sui debet, sicut in diebus pecuniarum, ut
lignis et caeteris parvis accessionibus exigendis, quarum cura
majorem molestiam quam impensam rusticis affert. Nec sane
est vindicandum nobis quidquid licet. Nam summum jns antiqui
summam putabant crucem. Nec rursus in totum remittendum;
quoniam vel optima nomina non appellando fieri mala, foene-
rator Alphius dixisse verissime fertur. Sed et ipse nostra
memoria veterem consularem virumque opulentissimum L. Volu-
sium asseverantem audivi patris familias felicissimum fundum
esse qui colonos indiqenas haberet et tanquam in paterna posses·
sione natOS, jam inde a cunabulis longa familiaritate retineret·
Ita certe mea fert opinio rem malam esse frequentem 1003-
tionem fundi: pejorem tamen urbanum colonum qui per familiam
mavult agrum quam per se colere. Saserna dicebat ab ejusmodi
homine fere pro mercede litem reddi, propter quod operam dan·
dam esse ut et rusticos et eosdem assiduos colonos retineamuS,
cum aut nobismet ipsis non licuerit, aut per domesticos colere
non expedierit: quod tamen non evenit, nisi in his regionibus
quae gravitate caeli solique sterilitate vastantur ¹). Caeterum
cum mediocris adest et salubritaS, et terrae bonitaS, nunquam
non ex agro plus sua cuique 01113 reddidit quam coloni, nun-
quam non etiam villici, nisi si maxima vel neglegentia servi vel
rapacitas intervenit. Quae utraque peccata plerumque vitio
domini vel committi vel foveri, nihil dubium est: cum liceat
aut cavere ne talis praeficiatur negotio, aut jam praeposituS,
ut submoveatur curare. In lonqinquis tamen fundis, in quos

 

¹) Varro. de re rust. Ι. 17. 2. De quibus universis 1100 dico: Gravia loca
utilius esse mercenariis colere quam servis

