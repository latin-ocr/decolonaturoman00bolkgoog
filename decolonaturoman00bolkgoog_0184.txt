162

ea ipsa gravis leX, qua adhaerentia publice agnoscebatur — qua
re profecto juS, quod usque ad illud tempus fuerat, haud exigue
infringebatur, — periisset aut in collectiones legum recepta
non esset. Quae difficultas eo magis urget, si tecum reputas
oum primam legem traditam, in qua certo certius adhaerentiae
mentio fit, anno 332 esse, tum anno 247 adhuc vetitum misse,
quamvis aperte mos esset, colonos vi retinere; itaque eam
legem, in qua adhaerentia non solum concessa, sed etiam sancta
sit, nullo modo diu ante 332 promulgatam esse potuisse3 cui
rei hoc quoque convenit, quod in legislatione Diocletiani et Con—
stantini eJus necessitas explicari potest. Unicuique opinioni,

quae defendi non possit nisi lex aliqua periisse existimetur, ·

qua proprie adhaerentia in jus publicum sit recepta, hoc im·
primis obstat, quod parum probabile est talem legem eo tempore
latam periisse, quo tot aliae leges quae de rebus cognatis agunt
tamen servatae sunt. Id ipsum, quod adhaerentia magnopere
infregit libertatem hominum, quae diu verbis saltem et specie
etiam mansit, nos adducit ut suspicemur, quemadmodum videmus
hanc mutationem in factis ex parvis initiis ortam, pedetentim
progredientem, lente crevisse, sic ne in J’ure publico quidem exti-
tisse subitariam et vehementem mutationem, qualis facta esset,
si per legem publicam subito hoc novum jus esset constitutum.

Quamquam initio locatio in quinquennium inibatur, mos erat,
cred0, colonos in usu cotidiano multo diutius in agris suis
permanere: plerumque utrique parti id utilissimum erat. J ure
tacita continuatio locationis agnoscebatur ¹). Supra jam inscrip-
tiones laudatae sunt, sepulcris incisae, in quibus longa commo·
ratio in uno eodemque praedio memorabatur 2); hanc moram
voluntariam fuisse ex eo Jam apparet, quod in sepulcro defuncti,
tamquam pro laude, a necessariis traditur. Columella suasit
possessori ut quantum poterat eosdem colonos retineret, ita ut

 

¹) L. 16. G. J. IV. 65 ..... Sin autem tempus, in quo locatus fundus fuerat,
sit exactum et in eadem locatione conductor permanserit, tacito consensu
eandem locationem una cum vinculo pignoris renovare videtur. cf. L. 13,

14. mg. xlx. 2.
²) vide p. 111.

