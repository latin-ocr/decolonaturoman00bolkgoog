146

batur, ita ut pars agrorum a municipibus propriis manibus
coleretur, parS, ager publicus, publice exerceretur. Temporis
intervallo optimates militares et ecclesiastici simul cum muni·
cipiorum possessionibus etiam servitutes iis impositas vindi-
cabant. „Die Arbeit der freien Bauern aus ihrem Gemeindeland
verwandelte sich in Frohnarbeit fur die Diebe des Gemeinde·
landes'' ¹). HuJusmodi operae municipales etiam in imperio
Romano fuerunt, uti innotuit exlege coloniae J uliae Genetivae 2).
Hujus legis cap. XCVIII hujusmodi est: „Quamcumque muni·
tionem decuriones hujusce coloniae decreverint, si maj01· pars
decurionum atfuerit, cum ea res consuletur, eam munitionem
fieri liceto, dum ne amplius in annos singulos inque homines
singulos puberes operas quinas et in jumenta plaustraria juga
singula operas ternas decernant. Eique munitioni aediles qui
tum erunt ex decurionum decreto praesunto. Uti decuriones
censuerint, ita muniendum curanto, dum ne invito ejus opera
exigatur, qui minor annorum XIIII aut major annorum LX
natus erit. Qui in ea colonia intrave ejus coloniae fines domi-
cilium praediumve habebit neque ejus coloniae colonus erit, is
eidem munitioni uti colonus pareto'’ 3). Etiam hic operarum et
‚iugorum mentio fit; coloni quoque, ut videmuS, ad munitiones
extruendas obligati erant. Supra jam observatum est ⁴), et infra
copiosius demonstrabitur ⁵), magnos illos saltus paulatim omnia
jura municipiorum usurpavisse. Praeterea scire videmur in una
re praedium quoddam antea municipium fuisse. In inscriptione,
quae inventa est apud Henchir Mettich, saltuS, de quo valent
constituta legis Mancianae, appellatur fundus Villae Magnae
Variani, sed illi nomine semper adjunctum est: id est (veltsive)
Mappalia Siga. Probabile autem est hoc antiquum nomen huJus
regionis fuisse: „le mot mappalia, dont Salluste nous a donne

 

²> ΜΑΒΧ, Das Kapital. I. p. 199.

²) Eph. Epigr. II. p. 105, p. 2215 111. p. 87. Vide etiam L. 4. Dig. L. 4. Cura
extruendi vel reficiendi operis munus publicum est, aquo quinque liberorum
incolumium pater excusetur .....

³) Ibid. II. p. 224.

⁴) p. 36 sq.

⁶) p. 170.

