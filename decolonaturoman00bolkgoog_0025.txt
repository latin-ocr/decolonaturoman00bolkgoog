3

nemini, cred0, definitio illa satisfaciet: NoV. Just. 162. cap. ΙΙ ,,
Ostendit autem constitutio a nobis proposita se tales homines
velle incolas praediorum cultoresque agrorum manere, utpote ibi
genitos: hoc enim sibi vult coloni appellatio.” Diligentius uti-
que locutus est Augustinus, quum scriberet 1) „ . . . ‚qui con-
dicioni 'debebant genitali solo propter agriculturam sub domi-
nio possessorum”. Necesse igitur erit ex multifariis legibus
eas res quae inter se cohaerent conjungere, ut imaginem quam
maxime perfectam colonorum condicionis nobis informare pos·
simus.

COLONOS SOLO ADHAERERE. Eorum proprium ac singu·
lare, quo maxime a prioribus colonis differunt, id est quod,
quamvis liberi, tamen ligati sunt solo in quo habitant quodque
colunt. „Debent solo'’ de iis proclamatur 2). Itaque, quoniam
quasi partem efficiunt terrae, huic in perpetuum adstricti
manento: „Cum satis inhumanum est terram quae ab initio
adscripticios habebat suis quodammodo membris defraudari et
colonos in aliis terris demorantes dominos terrae maximis damnis
afficere, censemuS‚ quemadmodum in curialium condicione nemo
ex temporali cursu liberatur, ita nec adscripticiae condicioni
suppositus ex annalibus curriculiS‚ quantacumque emanaverint,
vel quacumque prolixa negotiatione aliquis sibi vindicet liber·
tatem: sed remaneat adscripticius et inhaereat terrae” ³). Ne
horae quidem momento licet eis discedere; ,iubet enim consti-
tutio Honorii et Theodosii: „quos ita glebis inhaerere praecipi·
mm, ut ne puncto quidem temporis debeant amoveri’' ⁴). Tale
tam durum praescriptum pariter severe tueri neminem potuisse
per se Jam intellegitur atque multis aliis legibus comprobatur.
„Inserviant terris” imperat Valentinianus ⁵), atque uno loco

 

¹) August. De civ, dei. 10. cap. 1.

¹) O.Th. V. 10.

⁸) L. 23. C.J. XI. 48. Mire haec consentiunt cum verbis quibusdam
Symmachi, (Ep. 10. 27) qui corporatos negotiatores„ membra aeternae urbis”
vocat.

⁴) L. 15 (Μ. XI. 48.

⁸) O.J. XI. 53.

